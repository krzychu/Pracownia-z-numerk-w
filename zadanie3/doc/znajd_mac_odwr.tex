\section{Znajdowanie macierzy odwrotnej}
\subsection{Rozkład QR}
Załóżmy, że mamy już obliczony rozkład macierzy $A=QR$. Wobec tego
odwrotność danej macierzy, możemy obliczyć wykorzystując tożsamość:
$$A^{-1}=(QR)^{-1}= R^{-1}Q^{-1}.$$
Wystarczy więc, że obliczymy osobno odwrotności macierzy ortogonalnej $Q$ i
górnotrójkątnej $R$. Znalezienie odwrotności macierzy $Q$ jest zadaniem
trywialnym. Wynika to z tego, że jest to macierz ortogonalna i
wobec czego jej odwrotność to transpozycja
$Q^{-1}=Q^{T}$. Zadanie to sprowadza się więc do zamiany wierszy z
kolumnami.

Więcej, ale wciąż niewiele, trudności przysparza nam znalezienie odwrotności
macierzy górnotrójkątej $R$. Oznaczmy przez $r_{ij}$ elementy macierzy $R$,
zaś $x_ij$ elementy jej odwrotności, $1 \leq i,j \leq n$. Wówczas elementy
macierzy $R^{-1}$ możemy obliczyć w następujący sposób:
$$ x_{ij}=
\begin{cases}
0, & \text{jeśli } j<i \\[8pt]
\displaystyle \frac{1}{r_{ij}}, & \text{jeśli } i=j \\[8pt]
\displaystyle -\frac{\sum_{k=0}^{j-i}a_{i,i+k}x_{i+k,j}}{a_{ii}}, & \text{jeśli } j>i, 
\end{cases}
$$
co wynika z rozwiązania układu równań $RR^{-1}=I$.
\subsection{Rozkład LU}
Jeżeli mamy rozkład $LU$ macierzy to, podobnie jak dla dekompozycji $QR$,
wykorzystujemy wzór na odwrotność iloczynu macierzy. Stąd $A^{-1}=U^{-1}L^{-1}$,
wystarczy więc umieć odwracać macierze trójkątne. To już jednak umiemy, odwróciliśmy
bowiem macierz $R$ z poprzedniego podrozdziału. Odwrotność macierzy dolnotrójkątnej
uzyskuje się analogicznie do górnotrójkątnej.

